<works bookAuthor="" bookId="6" bookName="唐诗鉴赏辞典" worksId="1858">
<title worksAuthor="李白">送裴十八图南归嵩山二首（其一）</title>
<text>

何处可为别，长安青绮门。
胡姬招素手，延客醉金樽。
临当上马时，我独与君言。
风吹芳兰折，日没鸟雀喧。
举手指飞鸿，此情难具论。

</text>
<appreciate author="">

</appreciate>
<keyword>送</keyword><keyword>归</keyword><keyword>山</keyword></works>