<works bookAuthor="" bookId="6" bookName="唐诗鉴赏辞典" worksId="1743">
<title worksAuthor="王维">渭川田家</title>
<text>
斜光照墟落，穷巷牛羊归。
野老念牧童，倚杖候荆扉。
雉雊麦苗秀，蚕眠桑叶稀。
田夫荷锄至，相见语依依。
即此羡闲逸，怅然吟《式微》。

</text>
<appreciate author="">
夕阳西下、夜幕将临之际，诗人面对一幅恬然自乐的田家晚归图，油然而生羡慕之情。诗的核心是一个“归”字。
(傅如一)

</appreciate>
<keyword>田</keyword></works>